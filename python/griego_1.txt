          <p>Καὶ οἰκοδεσπότης</p>
          <p>προερχόμενος</p>
          <p>ἀπήντησεν</p>
          <p>τοῦ φίλου αὐτοῦ</p>
          <p>καὶ εἶπεν· Χαῖρε Γάϊε,</p>
          <p>καὶ κατεφίλησεν αὐτόν.</p>
          <p>καὶ ἀντησπάσατο λέγων·</p>
          <br>
          <p>Καλῶς ζήσαις, Λούκιε·</p>
          <p>ἔστιν σε ἰδεῖν;</p>
          <p>Tί πράττεις;</p>
          <p>Πάντα ὀρθῶς.</p>
          <p>πῶς ἔχεις;</p>
          <p>Συγχαίρομαί σοι</p>
          <p>οὕτως ὡς ἐμοί.</p>
          <p>(ἔστιν μοί)</p>
          <p>κριτήριον.</p>
          <p>Πρὸς τίνα;</p>
          <p>πρὸς τὸν ταμίαν; </p>
          <p>Οὐκ ἐκεῖ.</p>
          <p>Ἀλλὰ ποῦ;</p>
          <p>πρὸς τὸν ἀνθύπατον;</p>
          <p>Οὐδ᾿ ἐκεῖ,</p>
          <p>ἀλλὰ πρὸς τοὺς ἄρχοντας</p>
          <p>ἐξ ὑπογραφῆς τοῦ διέποντος</p>
          <p>τὴν ἐπαρχίαν.</p>
          <p>Ποταπὸν δ᾿ ἐστὶν</p>
          <p>αὐτὸ τὸ πρᾶγμα;</p>
          <p>Οὐ πάνυ μέγα·</p>
          <p>ἔστιν γὰρ χρηματικόν,</p>
          <p>ἵνα ὅλον ἴδηις.</p>
          <p>εἰ σχολάζεις σύ,</p>
          <p>παρέδρευσον ἡμῖν·</p>
          <p>οἱ κριταὶ γὰρ</p>
          <p>ἡμέραν ἡμῖν ὥρισαν</p>
          <p>τὴν σήμερον</p>
          <p>ἀπόφασιν ἐρούμενοι.</p>
          <br>
          <p>διὸ βούλομαί σου παρόντος</p>
          <p>περὶ τῆς δίκης</p>
          <p>σὺν τοῖς συνηγόροις</p>
          <p>σκέψασθαι.</p>
          <p>Παρέλαβες;</p>
          <p>Παρέλαβον.</p>
          <p>Τίνας; Τοὺς σοὺς φίλους.</p>
          <p>Καλῶς ἐποίησας.</p>
          <p>Συνετάξω;</p>
          <p>περὶ ποίαν ὥραν;</p>
          <p>ἐν ποίωι τόπωι;</p>
          <p>᾿Σ τὸ φόρον,</p>
          <p>ἐν τῆι στοᾶι,</p>
          <p>ἐγγὺς τῆς στοᾶς</p>
          <p>τῆς Νίκης.</p>
          <p>Μετ᾿ ὀλίγον ἐκεῖ ἔρχομαι.</p>
          <br>
          <p>Ἀλλὰ παρακαλῶ, ἐν νῶι ἔχοις.</p>
          <p>Ἀμέριμνος ἦις·</p>
          <p>ἐμοὶ μελήσει.</p>
          <p>Ἄγωμεν ἡμεῖς</p>
          <p>πρὸς τὸν τραπεζίτην·</p>
          <p>λάβωμεν παρ᾿ αὐτοῦ</p>
          <p>δηνάρια ἑκατόν·</p>
          <p>δῶμεν δικολόγωι</p>
          <p>τιμητικὸν</p>
          <p>καὶ τοῖς συνηγόροις</p>
          <p>καὶ τῶι νομικῶι,</p>
          <p>ἵνα σπουδαιότερον</p>
          <p>ἐκδικήσωσιν ἡμᾶς.</p>
          <p>Οὗτός ἐστιν.</p>
          <p>Λαβὲ παρ᾿ αὐτοῦ κέρμα</p>
          <p>καὶ ἀκολούθει.</p>
          <p>Καθὼς συνεταξάμεθα,</p>
          <p>πάρεστιν Γάϊος.</p>
          <p>συγκαλέσωμεν αὐτὸν</p>
          <p>εἰς τὴν συμβουλήν.</p>
          <p>ἐνθάδε ἔχομεν</p>
          <p>τὰ ἀσφαλίσματα,</p>
          <p>Παρήγγειλας αὐτῶι;</p>
          <p>Παρήγγειλα.</p>
          <p>Ἐμαρτυροποίησας;</p>
          <p>Ἐμαρτυροποίησα.</p>
          <p>Ἕτοιμος ἦις.</p>
          <p>Ἕτοιμός εἰμι.</p>
          <p>Καὶ ὁ ἀντίδικος </p>
          <p>ἐντυχεῖν θέλει.</p>
          <p>Σιώπησον.</p>
          <p>Σιωπῶ.</p>
          <p>Σιωπὴν ἔχετε,</p>
          <p>ἀκούσωμεν</p>
          <p>τὴν ἀπόφασιν.</p>
          <p>ἤκουσας,</p>
          <p>ὅτι ἐνικήσαμεν,</p>
          <p>Γάϊε;</p>
        </div>